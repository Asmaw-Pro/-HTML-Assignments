تنسيق العناصر Formatting Elements
تنسيق العناصر اصله انه بيتعمل ب CSS , طب ليه بنستخدم HTML  في التنسيق ؟
التنسيقات اللي في HTML غالبا ليها معنى ومش مجرد شكل , والمعني ده بيسهل علي محركات البحث انها تفهم صفحتك , زي :
<strong> و <em> بيدلو على الأهمية أو التأكيد، ومش مجرد خط غامق أو مايل :
<strong> من اسمها , الكلمة دي مهمة .
<em> دي بتظهر ان النص اقتباس .
<sup> و <sub> ودول بيخلو النص صغير فوق او تحت .
<small> بتخلي النص صغير وقليل الأهمية .
<mark>: يدل على نص مميز أو مٌسلط عليه الضوء.
<del> و <ins>: بيوضحو التعديلات على النصوص، زي النصوص المحذوفة والمضافة.
طب ليه في عناصر تنسيق ملهاش دلالة في HTML ؟
قبل تطوير CSS، كانت HTML فيها عناصر تنسيق مثل <b>, <i>, <u>، وكان ده هو الأسلوب الوحيد لتنسيق النصوص , وفي شوية متصفحات قديمة لسة بتعتمد على العناصر دي.
—— 
<a> او Anchor  الرابط
هو عنصر الرابط او "المرساة"  وهو المسئول عن الروابط التشعيبية في صفحتك , اي انه بيربطك بصفحة تانية , عنصر وغيرو.
attributes الخاصة ب <a> :
href: بتحدد وجهة الرابط، سواء كانت صفحة ويب تانية، ملف، أو موقع خارجي.​
target: بتُحدد ازاي تفتح الرابط، زي:​
    _self : فتح الرابط في نفس الصفحة (وده الإفتراضي)
    _blank: فتح الرابط في صفحة تانية
title: وهو attribute عام بيضهر نص لما تقف بالماوس على الرابط.
والروابط ممكن تستخدم في:
عنوان ويب كامل , زي : https://github.com/
روابط نسبية , بتفتح صفحة في نفس الموقع زي:  page.html
روابط البريد الالكتروني زي: mailto:example@example.com
روابط التليفون , تقدر انك تتصل برقم التليفون علطول , زي :tel:+123456789
روابط داخلية , بتوديك لحتة في نفس الصفحة بانك بتحط على العنصر اللي هتتوجهله id وتحط جوا href # اسم الid 
وممكن حتى تضيف صورة او ايقونة كرابط ,مش بس نص.
----
<img> او image هو العنصر اللي بتستخدمة لارفاق صورة للموقع.
attributes الخاصة ب <img> :
src: بيحدد مسار الصورة.
alt : نص بديل بيوصف الصورة في حالة انها مظهرتش لاي سبب.
"يفضل تكتبة لتحسين ال accessibility وده هنعرفه اخر الكورس" 
أنواع المسارات لما بتحديد قيمة src:
المسارات النسبية: موقع الصورة بالنسبة لموقع الملف اللي احنا فيه زي :images/photo.jpg لو كانت الصورة جوا مجلد "images" في نفس مجلد الملف الحالي.​
. (نقطة واحدة) :يعني في نفس المجلد
.. (نقطتان) :المجلد اللي فيه المجلد الحالي
----
القوائم Lists
القوائم في HTML ليها 3 انواع وهما:
القوائم غير المرتبة <ul>:
دي بتكون قوائم نقطية، يعني العناصر بتاعتها بتظهر بنقط أو رموز وبنستخدمها لما يكون ترتيب العناصر مش مهم.
القوائم المرتبة <ol>:
دي قوائم مرقمة، يعني العناصر بتاعتها بتظهر بأرقام أو حروف وبنستخدمها لما يكون فيه أهمية لترتيب العناصر
الattributes الخاصة بيها :
start بيحدد الترقيم هيبدا من فين 
type بيحدد نوع الترقيم {(ارقام 1 , 2, 3, 4...) (حروف كبيرة A, B, C, ...)(حروف صغيرة a, b, c,..)(ارقام يونانية كبيرة I, II ,III , X,... او صغيرة i,ii,iii....) }
جوا <ul> و <ol> بيكون في عناصر القايمة , بنحطها في <li>
في attributes خاصة ب <li> زي value وفيها بتكتب هتبدا من فين من اول العنصر ده.
قوائم التعريف <dl>:
دي بنستخدمها عشان نعرض مصطلحات وتعريفاتها.
جوا <dl> بنحط المصطلح في <dt>ووصفه/تعريفه في <dd>
——
ودي اهم ملاحظات الدروس من 11 الى  14


—رابط جيتهب للمثال ليس الا—