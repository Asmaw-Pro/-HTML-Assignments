بسم الله الرحمن الرحيم
هنحمل VScode 
نعمل ملف نبدا فيه مشروعنا
هندخل على VScode ونضغط file ونفتح المف اللي عملناه
نضغط Add File او New File
 ونكتب اي اسم بالانجليزي ميكونش فيه مسافات وبعده .html
-----
العناصر في HTML اسمها تاج
في نوعين من العناصر , عنصر ليه كلوز تاج او بتقفله وده غالبا اللي بيكون فيه محتوي
اما النوع التاني بيقفل نفسه "self closing tag" زي <br> & <hr> وغيرها ,وممكن تكتبهم كدا <hr/> , <br/> , <meta/> ...
---
لو وقفت على عنصر بالماوس بيقولك العنصر ده بيعمل ايه بالضبط بس مش لازم تركز اوي في الحته دي دلوقتي
خلي بالك وانت بتكتب كود انك تعمل فورمات للكود , بمعنى ان لو عنصر جوا عنصر تسيب مسافة "Tab" قبلها عشان الشكل يكون منسق ومفهوم 
لو شفت اختصارات سريعة الزيرو بيعملها وهو بيشرح متتخضش , دي اكستنشن او اضافات لVScode عشان تسرع عليك كتابة الكود , واختصارات كيبورد والى اخره هنتكلم عنها 
-----
العناصر الاساسيه لصفحة الويب هي 
< HTML > 
جواه 
<head> وده معلومات عن الصفحة مبتضهرش خالص في 
الصفحة زي عنوانها ووصفها والملفات اللي هتربطها بيها وما الي ذلك
<body> وده اللي هنكتب فيه العناصر اللي هتضهر في الصفحة
----
في عناصر HTML كل عنصر ليه attributes خاصة وعامة , وهي ميزات/خواص للعنصر وهنتكلم عنها لكل عنصر
----
جوا <hesd> هنكتب :
<title>صفحتي الاولي <\title>
وده بتكتب فيه اسم الصفحة ومفيش قيود على اختيارالاسم
<meta/> عنصر بيقفل نفسه ,وبيتكتب فيه معلومات عن الصفحة , بيقبل عدة attributes زي:
name="اسم الخاصية" , content ="معومات عن الصفحة" , charset="UTF-8" لغة ترميز الصقحة , الخ ..
<Style>اكواد لغة CSS </Style>
<Script>اكواد بلغة JS </Script>
</Link> وده ليه عدة استخدامات زي انك تربط الصفحة بملفات خارجية زي ملف CSS او تضيف صورة للموقع او غيرو
بتقبل منك عدة attributes زي
href="" ودي بتحط فيها رابط الملف/الصورة اوغيرو
rel="" ودي بيتحط فيها اسم الخاصية زي icon او stylesheet او modulepreload والخ..
----
علشان نكتب كومنت بنعمل الاتي:
<!-- محتوى الكومنت -->
وبنستخدمة لحاجات كتيرة منها وضع ملاحظات او تهميش جزء من الكود واكتر لو مش عايزه يظهر, لكن اهم حاجة تعرفها انها مش بتتشاف من قبل المتصفح او الكومبايلر "في اللغات الباك" 
"اختصار كيبورد :حدد الجزء اللي عايز تعمله كومنت واضغط CTRL + / او CTRL + ظ وده في ويندوز ولينكس, و CMD + / في ماك 
لغاية هنا اهم ملحوظات الدروس من 1 --> 5

===================================
===================================
===================================

<!DOCTYPE html> ده سطر بنحطه في أول ملف HTML عشان نقول للمتصفح إننا شغالين بـ HTML5، وده بيخليه يعرض الصفحة بشكل مظبوط. في الإصدارات القديمة، كان لازم نكتب سطور أطول، لكن في HTML5 كفاية السطر ده بس.
----
HEADING ELEMENTS
وهي عناوين رئيسية لأجزاء الصفحة , بتبدا حجمها من <h1> الى <h6> , بتحطها حسب العناوين الاهم 
يعني يفضل يكون في <h1> واحدة في الصفحة وتحتها مثلا اربع <h2>كل واحد لسيكشن معين في الصفحة وجواه ممكن يكون في عناوين لفقرات فتكون ب <h3> وهكذا ..
----
في كود HTML لو عملت سطور اورمسافات بين الكلمات المتصفح بيتجاهلها تلقائيا ومش بتظهر 
تقدر تخلي الattributes منسقة بانك تخلي كل واحدة على سطر , وده مش هيأثر , زي: 
<meta name="Description" content="This Is Description For My First Page">
او 
<title>My First Page</title>
    <meta
        name="Description" 
        content="This Is Description For My First Page">
ملحوظة : "تقدر لو الattribute ليه وصف مكون من كلمة واحدة تقدر تشيل ال "" double quotes او '' single quotes لكن لو اكتر لازم تكتبهم فيها
----
عنصر "الفقرة النصية Paragraph"
يستخدم عشان تكتب نص او فقرة
وهو عنصر block بيعمل مسافة تلقائية قبل وبعد النص, وممكن يحتوي على نص، روابط، صور، وأكواد تنسيق, فهو العنصر الأساسي لكتابة أي فقرة في الصفحة 
----
ايه هي Global Attributes
 هي سمات تنفع مع أي عنصر HTML، زي
id → معرف فريد
class → لتنسيق العنصر
style → تنسيق مباشر
title → نص عند الوقوف عليه
hidden → إخفاء العنصر
contenteditable → تعديل المحتوى
وغيرهم كتير..
اما Specific Attributes
هي السمات اللي بتنطبق على عناصر معينة بس، مش كل عناصر HTML.
زي 
input → placeholder، value
img → src، alt، width
a → href، target
video/audio → controls، autoplay
ومينفعش تتطبق على كل العناصر , مثلا في <A> عنصر الرابط بيكون في attribute اسمو href="" وبتكتب فيه رابط الوجهة , وفي img في src="' بتكتب فيه source الصورة او مصدرها , وهكذا ..
وفيجوال استيديو بيكتبلك ال attributes الاساسية للعنصر تلقائيا وانت تقدر تزودها .
لغاية هنا اهم ملحوظات الدروس من 6 --> 10